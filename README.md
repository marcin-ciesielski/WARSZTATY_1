# WARSZTATY_1

# Warsztaty: podstawy programowania w Pythonie
> Kilka ważnych informacji

Przed przystąpieniem do rozwiązywania zadań przeczytaj poniższe wskazówki

## Jak zacząć?

1. Stwórz [*repozytorium*](https://help.github.com/articles/create-a-repo/) dla projektu o nazwie `Warsztaty_numerWarsztatu`.
2. Sklonuj repozytorium na swój komputer. Użyj do tego komendy `git clone adres_repozytorium`
Adres repozytorium możesz znaleźć na stronie repozytorium po naciśnięciu w guzik "Clone or download".
3. Rozwiąż zadania i skomituj zmiany do swojego repozytorium. Użyj do tego komend `git add nazwa_pliku`.
Jeżeli chcesz dodać wszystkie zmienione pliki użyj `git add .` 
Pamiętaj że kropka na końcu jest ważna!
Następnie skomituj zmiany komendą `git commit -m "nazwa_commita"`
4. Wypchnij zmiany do swojego repozytorium na GitHubie.  Użyj do tego komendy `git push origin master`

# Zadania:

#### Warsztat: Gra w zgadywanie liczb.

Napisz prostą grę w zgadywanie liczb. Komputer musi wylosować liczbę w zakresie 1 &ndash; 100. Następnie:

1. Zadać pytanie: "Zgadnij liczbę" i pobrać liczbę z klawiatury.
2. Sprawdzić, czy wprowadzony napis, to rzeczywiście liczba i w razie błędu wyświetlić komunikat "To nie jest liczba", po czym wrócić do pkt. 1
3. Jeśli liczba podana przez użytkownika jest mniejsza niż wylosowana, wyświetlić komunikat "Za mało!", po czym wrócić do pkt. 1.
4. Jeśli liczba podana przez użytkownika jest większa niż wylosowana, wyświetlić komunikat "Za dużo!", po czym wrócić do pkt. 1.
5. Jeśli liczba podana przez użytkownika jest równa wylosowanej, wyświetlić komunikat "Zgadłeś!", po czym zakończyć działanie programu.

##### Przykład:
```
Zgadnij liczbę: cześć
To nie jest liczba.
Zgadnij liczbę: 50
Za mało!
Zgadnij liczbę: 75
Za dużo!
Zgadnij liczbę: 63
Zgadłeś!
```

#### Warsztat: Symulator LOTTO.

Jak wszystkim wiadomo, LOTTO to gra liczbowa polegająca na losowaniu 6 liczb z zakresu 1&ndash;49. Zadaniem gracza jest poprawne wytypowanie losowanych liczb. Nagradzane jest trafienie 3, 4, 5 lub 6 poprawnych liczb.

Napisz program, który:

* zapyta o typowane liczby, przy okazji sprawdzi następujące warunki:
    * czy wprowadzony ciąg znaków jest poprawną liczbą,
    * czy użytkownik nie wpisał tej liczby już poprzednio,
    * czy liczba należy do zakresu 1-49,
* po wprowadzeniu 6 liczb, posortuje je rosnąco i wyświetli na ekranie,
* wylosuje 6 liczb z zakresu i wyświetli je na ekranie,
* poinformuje gracza, czy trafił przynajmniej "trójkę".

#### Warsztat: Gra w zgadywanie liczb 2 

Odwróćmy teraz sytuację z warsztatu "Gra w zgadywanie liczb": to użytkownik pomyśli sobie liczbę z zakresu 1-1000, a komputer będzie zgadywał i zrobi to maksymalnie w 10 ruchach (pod warunkiem, że gracz nie będzie oszukiwał). 

Zadaniem gracza będzie udzielanie odpowiedzi "więcej", "mniej", "trafiłeś".

Do tego warsztatu dołączony jest schemat blokowy algorytmu. Zaimplementuj go w Pythonie.
![flowchart](img/flowchart.png)


#### Warsztat: Gra w zgadywanie liczb 3

Zaimplementuj odwróconą grę w zgadywanie liczb w aplikacji webowej przy pomocy Flaska.
Użytkownik dostaje do dyspozycji formularz z trzema guzikami: **więcej**, **mniej**, **trafiłeś**. 

Informacje o aktualnych zmiennych `min` i `max` przechowuj w ukrytych polach formularza (pole typu hidden).

Uwaga - nie jest to rozwiązanie bezpieczne, bo użytkownik może ręcznie zmienić tego htmla, np. przy pomocy Firebuga. Ale w tej sytuacji zupełnie wystarczające, co najwyżej zepsuje sobie zabawę ;)



#### Warsztat: Kostka do gry

W grach planszowych i papierowych RPG używa się wielu rodzajów kostek do gry, nie tylko tych dobrze znanych, sześciennych. Jedną z popularniejszych kości jest np. kostka dziesięciościenna, a nawet stuścienna! Jako że w grach kośćmi rzuca się często, pisanie za każdym razem np. _"rzuć dwiema kostkami dziesięciościennymi, a do wyniku dodaj 20"_ byłoby nudne, trudne i marnowałoby ogromne ilości papieru. W takich sytuacjach używa się kodu _"rzuć 2D10+20"_. 

Kod takiej kostki wygląda następująco:

### xDy+z

gdzie:
* __y__ &ndash; rodzaj kostek, których należy użyć (np. D6, D10),
* __x__ &ndash; liczba rzutów kośćmi; jeśli rzucamy raz, ten parametr jest pomijalny,
* __z__ &ndash; liczba, którą należy dodać (lub odjąć) do wyniku rzutów (opcjonalnie).

__Przykłady:__

* __2D10+10__: 2 rzuty D10, do wyniku dodaj 10,
* __D6__: zwykły rzut kostką sześcienną,
* __2D3__: rzut dwiema kostkami trójściennymi,
* __D12-1__: rzut kością D12, od wyniku odejmij 1.

Napisz funkcję, która:

* przyjmie w parametrze taki kod w postaci stringa, 
* rozpozna wszystkie dane wejściowe:
    * rodzaj kostki,
    * liczbę rzutów,
    * modyfikator,
* wykona symulację rzutów i zwróci wynik.

Typy kostek występujące w grach: D3, D4, D6, D8, D10, D12, D20, D100.   


#### Wszystkie zadania rozwiązuj używając wersji 3 Pythona!


**Repozytorium z ćwiczeniami zostanie usunięte 2 tygodnie po zakończeniu kursu. Spowoduje to też usunięcie wszystkich forków, które są zrobione z tego repozytorium.**
